title: 关于我
date: 2019-10-30 00:51:33
---
  闻道易，悟道难。得道易，证道难。
  悟道不足以得道，得道不足以证道，证道不足以穷道。
  证道以穷之，于是乎学在矣，于是乎道在矣，于是乎性命在矣。穷理尽性，以至于命。治学即求道，道不悟则学不成。
  后天之学，迹也。先天之学，心也。迹者形而下为器，心者形而上为道，道器不二，心迹同一。
  鄙人不才，受先人感召，矢志于道，愿遍研一切重大文明之根本见地，综核名实，权衡偏正，叹大褒圆，中道立极，皇极经世。
  所谓皇极者，其大中也欤！不立皇极，何以经世？不依中道，何以立极？不遍察各大文明一切圣贤教诲，何以行中庸之道？
  为天地立心，为生民立命，为往圣继绝学，为万世开太平。我辈证道修真，当发挥往圣先贤于穆不巳、自强不息、周流不殆之精神，海纳百川，不择细流，自宰无量而终成巨浸。群经皆为我注脚，万法皆为我所用，如是方为达道。 #描述
